vi PRAEFATIO.

rem, autquae ipse difficiliora esse et obscuriora sense-
ram. ln his quidem postremo loco memoratis visum
est versari sic, ut, quoties viderem manere sententiam
ambiguam, nec rem ad liquidum perduci posse, varios
modos exponerem, quibus sententia erui ac constitui
posset; hoc enim modo effici posse,ut aut ipse veriorem
rationem invenirem aut ad eam eruendam et invenien-
dam aliis viam aperirem. Solet enim omnino in her-
meneuticis et criticis usu venire idem quod medicis 'in
morbis medendis, ubi is, qui ultimo loco vocatur, re-
mediis, quae jam ab aliis tentata fuerant, sibi narratis,
facilius, interdum casu, incidere potest in novum ali-
quod remedinm, quod ceteris salubrius sit. Quae si
recordaremur, modestius forte sentiremus de inventis
quamvis felicibus: nisi enim alii ante nos impedi-
menta removissent, via nobislibera et expedita haud
esset3 ita partem gloriolae nostrae haud exiguam in “
rebus seu gravibus seu exilibus debemus aliorum, qui
ante nos eadem tentaverant, erroribus. Omnino est
admodum diversa conditio ejus, qui interpretationem
cum critica conjungit, et quidem per totum librum,
et ejus, qui criticam solam tractat, et desultorie, deli-
bando quae voluerit, et subsistendo in iis lociS, in
quibus aliquid habet quod afferat ; cum alteri, si qui-
dem religiose officium boni interpretis tueri voluerit,
necessitas imposita sit, ne quid omittat, quod aliis im-
peditum et obscurum esse possit. Magnam quoque
in his vim habet ipsa aetaS, et fieri potest, ut senectus
timide nimium et caute molestias sibi aliisque creet,
cum juventus calore abrepta, quae primo oculorum
conjectui se obtulerunt, pro certis et exploratis habeat.
Exhilaratum me sentio, si quem videam tam felicem,
ut de nulla re, quam ipse protulerit, aut ipse ambigat
aut ab aliis ambigi posse ac debere censeat.

