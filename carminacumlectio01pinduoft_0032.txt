xxii , PRAEFATIO.

mine ad Lycophronem commentariis ad v. 174. 175.
ut adeo, nisi hinc ea transcripta sunt, utrisque Scho-
liis idem auctor fuisse videatur. Multa in iis sunt
grammaticorum seriorum commenta et minutae quae-
stiunculae ; ad verborum tamen singulorum et senten-
tiarum grammaticam declarationem haud pauca oc-
currunt, quae Pindari studiosos juvare possunt. Eu·-
stathii etiam olim Commentarii in Pindarum fuerunt :
quorum praefationem satis longam et eruditam ma-
nuscriptam in bibliotheca Basileensi se vidisse ait la
Croze in ep. ad ι10. Chph. VVolfium Thesaur. Epistol.
t. iii. p. 256. Quae tandem praefiguntur singulis
carminibus Scholia περὶ τῶν κώλων, 111 Olympiis et
prima Pythia antiqua sunt, reliqua a Triclinio confec-
ta, qui et priora emendasse fertur. cf. Schol. p. 169.
(p. 15. ed. Oxou). In metris definiendis an ulla anti-
quiorum grammaticorum fuerit opera, pronuntiari
nequit3 si fuit ulla, librariorum incuria ea est inter-
cepta. Grammatici seriores de metris multum labo-
rarunt, fama ne aliqua an ratione ulla ducti, incertum
est ; certe eos multa commenta attulisse, metrum ex
una alterare stropha constituisse, reliquasque typo
metri semel confecto accommodare voluisse passim
manifestum fit. Quae res toties transversos egit, cum
alios, tum Erasmum Schmidium, qui gravem objur-
gatorem nactus est Pauwium, virum haud dubie
graece doctum ; sed, 111 fastum intolerabilem et agres-
tem durumque animum viri superciliosi et stomacho-
si taceam, commentis grammaticis non minus nimium
tribuentem, alia pro arbitrio agentem, nova somnia
veteribus substituentem. In iis tamen accuratius dis-
quirendis opera nostra occupari nec poterat nec debe-
bat, uti nec in dialecto restituenda : in qua dubito an ad
regulas ac praecepta satis tuto nunc res ubique revo-
cari possit.

